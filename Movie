[
  {
    "title": "A Man Called Otto",
    "image1": "https://i.imgur.com/rjVM9Jr.jpg",
    "image2": "https://i.imgur.com/egcMXRI.jpg",
    "image3" : "",
    "image4" : "",
    "image5" : "",
    "description": "ဟိုးရှေးရှေးတုန်းကနဲ့မစတဲ့ ပုံပြင်တစ်ပုဒ်ကတော့ ဇနီးသည်ဆုံးသွားပြီးနောက်မှာ move on မလုပ်နိုင်ဘဲ အဓိပ္ပါယ်မဲ့သွားတဲ့ဘဝကြီးကို အထီးကျန်ကျန်ဖြတ်သန်းနေရတဲ့ အော့တိုဆိုတဲ့အဘိုးကြီးတစ်ယောက်ရဲ့ နေ့စဉ်ဘဝနဲ့စပါတယ်အော့တိုအတွက်တော့ မင်းမရှိရင်မဖြစ်ဘူး ဆိုတဲ့စကားက အလိမ်အညာစကားမဟုတ်ခဲ့ပါဘူး။ သူ့အတွက်တော့ သူ့ဇနီးသည်ကသာ ရှင်သန်ခြင်းရဲ့အဓိပ္ပါယ်၊ သူ့ရဲ့အရာရာဖြစ်ခဲ့ပြီး ဇနီးသည်မရှိတော့တဲ့ သူ့ဘဝကြီးက ဗလာနတ္ထိပါပဲ။ ဒါကြောင့် ဇနီးသည်နောက်ကိုလိုက်ဖို့ ပြင်ဆင်နေတဲ့အချိန်မှာပဲ ဘေးအိမ်ကို အိမ်နီးချင်းအသစ်တွေပြောင်းလာခဲ့ပြီး သူ့ဘဝကလည်း ပြောင်းလဲသွားပါတော့တယ်။ ဒီဇာတ်ကားက အခု (၂၀၂၃) နှစ်စကမှ digital version ထွက်ရှိထားတဲ့ အသစ်စက်စက်ဇာတ်ကားတစ်ကားဖြစ်ပြီး IMDb rating 7.4 အထိရရှိထားတာမို့ ဝေဖန်ရေးဆရာတွေ စိတ်ကြိုက်တွေ့ခဲ့တဲ့ ဇာတ်ကားတစ်ကားလို့ ပြောလို့ရပါတယ်။ အဓိကဇာတ်ဆောင်အနေနဲ့ကလည်း Forrest Gump, The Terminal အဲဒီလိုဇာတ်ကားတွေမှာ ကျရာဇာတ်ရုပ်ကို ပီပီပြင်ပြင်သရုပ်ဆောင်နိုင်တာကြောင့် နာမည်ကြီးတဲ့ မင်းသားကြီး Tom Hanks က ပါဝင်သရုပ်ဆောင်ထားပါတယ်။ ဇာတ်ကားက အနိမ့်အမြင့်အတက်အကျတွေ အများကြီးမပါဘဲ အေးအေးငြိမ်ငြိမ်လေးနဲ့ လူတစ်ယောက်က နောက်ထပ်လူတစ်ယောက်ကိုချစ်တယ်ဆိုတာ ဒီဟာပါလားလို့ သဘောပေါက်သွားအောင် သေချာလေးရိုက်ပြသွားတာမျိုးပါ။ ဒါကြောင့် ချစ်ရတဲ့သူနဲ့ quality time ကုန်ဆုံးချင်တဲ့သူတွေဖြစ်ဖြစ်၊ ဘာမှလုပ်စရာမရှိလို့ စောင်ကိုက်ပြီးဒရာမာလေးကြည့်မဲ့ အက်ဖ်အေတွေအတွက်အဖြစ် အဆင်ပြေစေမဲ့ကားလေးပါလို့ ညွှန်းပါရစေခင်ဗျာ",
    "link": "https://www.dropbox.com/s/9u7xu74h66kzuj4/%5BSPT%5D%20A%20Man%20Called%20Otto%20%282022%29%20%281080p%20BluRay%29.mp4?dl=1",
    "videolink": ""
  },
{
    "title": "Troll",
    "image1": "https://i.imgur.com/PidjzZ3.jpg",
    "image2": "https://i.imgur.com/84yhvgJ.jpg",
    "image3" : "",
    "image4" : "",
    "image5" : "",
    "description": "နော်ဝေးပြည်ရဲ့ ဒဏ္ဍာရီတွေထဲမှာ ထရိုးလို့ခေါ်တဲ့ ကျောက်ဘီလူးတွေရှိတယ်။ အရွယ်ရောက်ပြီးသား ကျောက်ဘီလူးတွေဟာ ခန္ဓာကိုယ်က တောင်လောက်ကြီးမားတယ်၊ ခရစ်ယာန်တွေရဲ့ သွေးကို အနံ့ခံနိုင်တယ်၊ အမှောင်ထဲကနေလာပြီး အလင်းရောင်အောက်မှာ သေကြတယ်၊ နေရောင်ခြည်နဲ့ထိရင် ကျောက်ဖြစ်သွားတတ်တယ်တဲ့။ နိုရာရဲ့ အဖေဖြစ်သူ တိုဘီယပ်စ်ဟာ ရိုးရာပုံပြင်ပညာရှင်ဖြစ်ပြီး ကျောက်ဘီလူးတွေရဲ့ ဒဏ္ဍာရီကို အရူးအမူးစိတ်ဝင်စားကာ ကျောက်ဘီလူးတွေကိုလည်း တကယ်ရှိတယ်လို့ ယုံကြည်တဲ့သူဖြစ်ပါတယ်။ အဲ့ဒီ ယုံကြည်မှုက အစွန်းရောက်လွန်းသွားတဲ့အတွက် သူဟာ လောကကြီးထဲကနေ ကွယ်ပျောက်နေရတဲ့သူဖြစ်ပါတယ်။ နိုရာကတော့ ရုပ်ကြွင်းဗေဒပညာရှင် တစ်ယောက်ဖြစ်ပါတယ်ဗျ။ တစ်နေ့မှာတော့ ဆောက်လုပ်ရေးအဖွဲ့တစ်ဖွဲ့ဟာ ရထားလမ်းဖောက်ဖို့အတွက် တောင်တစ်တောင်ကို ဖြိုရင်း ငလျင်တစ်ခုလှုပ်ခတ်ကာ မြေပြင်မှာ ထူးဆန်းတဲ့ ခြေရာပုံစံ ဧရာမချိုင့်ခွက်တွေ ပေါ်လာခဲ့ပါတယ်။ အဲ့ဒီချိုင့်ခွက်တွေအတွက် အဖြေရှာမရတဲ့ အာဏာပိုင်တွေဟာ ရုပ်ကြွင်းပညာရှင် နိုရာကို ခေါ်ပြီး စုံစမ်းအဖြေရှာခိုင်းခဲ့ရာကနေ ကျောက်ဘီလူးတွေနဲ့ ပတ်သက်နေတဲ့ လျှို့ဝှက်ချက်တွေဟာ ကမ္ဘာကြီးထဲကို တဖန်ပြန်ပေါ်လာခဲ့ပါတယ်ဗျ။ ဒီ Troll ဆိုတဲ့ နော်ဝေးရုပ်ရှင်ဟာဆိုရင် အရည်အသွေး မညံ့လှတဲ့ အထူးပြုလုပ်ချက်တွေနဲ့ စိတ်ဝင်စားဖို့ကောင်းတဲ့ဇာတ်လမ်းတစ်ခုကို ခင်းပြထားတဲ့ ရုပ်ရှင်ကောင်းတစ်ပုဒ်ပဲဖြစ်ပါတယ်",
    "link": "https://www.dropbox.com/s/oicqftzrf98xzdk/%5BSPT%5D%20Troll%20%282022%29%281080p%29.mp4?dl=1",
    "videolink" : ""
  },
{
    "title": "Thank God",
    "image1": "https://i.imgur.com/AEDUJ9P.jpg",
    "image2": "https://i.imgur.com/CrEgjfl.jpg",

"image3" : "https://i.imgur.com/BdCNJAV.jpg",
"image4" : "https://i.imgur.com/BdCNJAV.jpg",
"image5" : "https://i.imgur.com/R8jycKl.jpg",
    "description": "မင်းသားကြီး အဂျေးနဲ့ မနှစ်ကမှ ပူပူနွေးနွေးအကယ်ဒမီရထားတဲ့ Shershaah မင်းသား ဆစ်ဒ်တို့ရဲ့ Thank God ဆိုတဲ့ ဟာသဒရာမာရုပ်ရှင်လေးကို တင်ဆက်ပေးချင်ပါတယ်။ အာယန်းကပူးရ်ဆိုတဲ့ အိမ်၊ ခြံ၊ မြေ ပွဲစားတစ်ယောက်ဟာ လောဘကြီးပြီး ငွေကလွဲရင် ဘာမှမသိတဲ့ အတ္တသမားတစ်ယောက်ဖြစ်ပါတယ်။ သူဟာ အိမ်၊ ခြံ ၊မြေလောကမှာ အထိုက်အလျောက် နာမည်ရခဲ့ပေမဲ့ ငွေမည်း ကြေညာမှုကြောင့် သူဟာ စီးပွားပျက်ပြီး ဒေဝါလီခံလိုက်ရပါတယ်ဗျ။ တစ်နေ့မှာတော့ သူဟာ ကားမတော်တဆမှုတစ်ခုဖြစ်ပြီး နတ်ပြည်ကိုရောက်သွားကာ နတ်မင်းနဲ့ တွေ့သွားခဲ့ပါတယ်။ သူဟာ နတ်မင်းနဲ့အတူ ဘဝရဲ့ကစားပွဲလို့ခေါ်တဲ့ ဂိမ်းရှိုးတစ်ခုမှာ ကစားရင်း သူ့ဘဝရဲ့ အကောင်းအဆိုးတွေကို ပြန်ဆန်းစစ်ရင်း သူ မေ့နေခဲ့တဲ့ ဘဝထဲကအရာတွေကို ပြန်တွေ့အောင် အဖြေရှာရပါတော့တယ်ဗျ။ ဒီ Thank God ဆိုတဲ့ရုပ်ရှင်ဟာ Sorte Kugler ဆိုတဲ့ ဒိန်းမတ်ရုပ်ရှင်ကို Official remake ပြန်ရိုက်ထားတာပဲဖြစ်ပါတယ်။ ရုပ်ရှင်ရဲ့ အစပိုင်းမှာ နည်းနည်း ဟာသနှောထားပေမဲ့ ဇာတ်လမ်းတစ်ဝက်ကျော်တဲ့အချိန်မှာတော့ ဇာတ်လမ်းဟာ Emotional ဆန်စရာ ဒရာမာအဖြစ် ပြောင်းလဲသွားတာကြောင့် အိန္ဒိယရုပ်ရှင် ပရိသတ်တွေအတွက် အချိန်ပေးရတာ သေချာပေါက်တန်မယ့်ရုပ်ရှင်ဖြစ်ပါတယ်ဗျ…။",
    "link": "https://www.dropbox.com/s/v7wfwwp44h67ez6/%5BSPT%5D%20Thank%20God%20%282022%29%28720p%29.mp4?dl=1",

"videolink" : "https://www.mediafire.com/file/wka2i8hmrkdhek9/%255BSPT%255D_Thank_God_%25282022%2529%25281080p%2529.mp4/file"
  },
{
    "title": "Ram Setu",
    "image1": "https://i.imgur.com/6UZOgMK.jpg",
    "image2": "https://i.imgur.com/IKxBzyC.jpg",

"image3" : "https://i.imgur.com/s9B9SO8.jpg",
"image4" : "https://i.imgur.com/NEBckFR.jpg",
"image5" : "https://i.imgur.com/JM4gH2E.jpg",
    "description": "ရာမမင်းသားဟာ ရာဝဏရဲ့လက်ထဲကနေ သီတာဒေဝီကိုကယ်တင်ဖို့အတွက် လင်္ကာပြည်ကို စစ်ချီတဲ့အချိန် လင်္ကာပြည်ကိုသွားတဲ့လမ်းမှာ ပင်လယ်ကြီး ခြားနေတာကြောင့် ဟာနုမာန်မျောက်မင်းရဲ့အကူအညီနဲ့ ပင်လယ်ပေါ်မှာ ကျောက်တံတားတစ်စင်း ခင်းခဲ့ပါတယ်။ အဲ့ဒီတံတားဟာ အိန္ဒိယနိုင်ငံရဲ့ အမွေအနှစ်တစ်ခုဖြစ်ပြီး ခေတ်အဆက်ဆက်ကလူတွေက အဲ့ဒီတံတားကို ရာမတံတားလို့ အဓိပ္ပါယ်ရတဲ့ ရမ်စေတူလို့ ခေါ်ကြပါတယ်ဗျ။ ဒေါက်တာ အာရီယန်ကူရှရက်သာဟာ လက်တွေ့ကျတာကိုပဲယုံကြည်တဲ့ ဘာသာမဲ့ ရှေးဟောင်းသုတေသနပညာရှင် တစ်ယောက်ပဲဖြစ်ပါတယ်။ တစ်နေ့မှာတော့ ကုန်သွယ်ရေးကုမ္ပဏီကြီးတစ်ခုကနေပြီး သူတို့ရဲ့ ကုန်သွယ်ရေး သင်္ဘောလမ်းကြောင်း တိုစေဖို့အတွက် အစိုးရနဲ့ပေါင်းကာ ရမ်စေတူကို ဖြိုချမယ့်စီမံကိန်းတစ်ခု ဖော်ဆောင်ဖို့ကြိုးစားခဲ့ပါတယ်။ အဲ့ဒီစီမံကိန်းအတွက် ရမ်စေတူကို အရှင်ရာမက ခင်းခဲ့တာမဟုတ်ဘဲ သဘာဝကျောက်တန်းဖြစ်ကြောင်းသက်သေပြဖို့ ဒေါက်တာအာရီယန်ကို ပြန်တမ်းတစ်စောင် ရေးစေခဲ့ပါတယ်ဗျ။ သူ့ရဲ့ပြန်တမ်းဟာ လူတွေကြားမှာ အငြင်းပွားစရာဖြစ်နေခဲ့ပြီး သူ့ရဲ့မိသားစုကိုပါ ထိခိုက်မှုတွေရှိလာတာကြောင့် အမှန်တရားဘက်တော်သားအာရီယန်ဟာ ကုန်သွယ်ရေးကုမ္ပဏီအကူအညီနဲ့ ရမ်စေတူကို စနစ်တကျလေ့လာပြီး အမှန်တရားကို ဖော်ထုတ်ဖို့ ကြိုးစားရင်း နှစ် ၇၀၀၀ ကျော်သမိုင်းကြောင်းတစ်ခုကို တူးဆွတဲ့ စွန့်စားခန်းတစ်ပုဒ်ဖြစ်လာပါတော့တယ်ဗျ။ Indiana Jones တို့ National Treasure တို့လို ဂူတွေတူးဖောက်တဲ့ဇာတ်လမ်းကြိုက် ပရိသတ်တွေအတွက် ဒီ Ram Setu က အချိန်ပေးရတာ သေချာပေါက်တန်မယ့် ရုပ်ရှင်ဖြစ်ပါတယ်။ ဇာတ်လိုက် ဒေါက်တာ အာရီယန်ရဲ့ နေရာမှာတော့ မင်းသားကြီး အရှေးကူးမားက သရုပ်ဆောင်ထားပြီး ဒီရုပ်ရှင်က အရှေးကူးမားရဲ့ ၂၀၂၂ ထွက်သမျှရုပ်ရှင်တွေထဲမှာ ကြည့်ရအတန်ဆုံးလို့ ပြောလို့ရတာကြောင့် တကယ်ကို လက်မလွှတ်သင့်တဲ့ ရုပ်ရှင်ဖြစ်ပါတယ်ဗျ
",
    "link": "https://www.dropbox.com/s/m1hx80x58vskhxs/%5BSPT%5D%20Ram%20Setu%20%282022%29%20%28720p%29.mp4?dl=1",

"videolink" : "https://www.mediafire.com/file/vzi8jfcogf3a6py/%255BSPT%255D_Ram_Setu_%25282022%2529_%25281080p%2529.mp4/file"
  },
{
    "title": "Prey for the Devil",
    "image1": "https://i.imgur.com/0p1dYJY.jpg",
    "image2": "https://i.imgur.com/HMKrhWR.jpg",

"image3" : "https://i.imgur.com/ghh4SFd.jpg",
"image4" : "https://i.imgur.com/IiXMm5r.jpg",
"image5" : "https://i.imgur.com/CxtHfny.jpg",
    "description": "အပနှင်တဲ့ကားမျိုးကြိုက်တဲ့ ရွှေပန်းသီးပရိသတ်တွေအတွက် Horror ကားကောင်းတစ်ကားကို ယူဆောင်လာပါပြီ။ Drama လေးလည်း နည်းနည်းချိုးထားတာမို့ Horror vibe ကနေ အသည်းငယ်သူတွေအတွက် ငိုရချင်ငိုရဦးမှာပါ။ ဇာတ်လမ်းအကျဉ်းလေးကတော့ အန်နီလို့ခေါ်တဲ့ ကလေးလေးဟာ ငယ်စဉ်က မိခင်ဖြစ်သူရဲ့ ထူးထူးဆန်းဆန်းအပြုအမှုတွေကြားမှာ စိတ်ဒဏ်ရာရပြီး ကြီးပြင်းခဲ့ရပါတယ်။ မိခင်မရှိတော့တဲ့ နောက်ပိုင်း အရွယ်ရောက်လာတဲ့ အန်နီတစ်ယောက် သာသနာပြုခဲ့ပါတယ်။ ဘုရားကျောင်းမှာ သီလရှင်ဘဝနဲ့ ရှင်သန်နေထိုင်ရင်း သူများနဲ့ မတူတဲ့ သူ့ရဲ့စိတ်က ဘုန်းတော်ကြီးတွေပဲ တတ်အပ်တဲ့အတက်ပညာရပ်တစ်ခုဖြစ်တဲ့ အပနှင်ခြင်းပညာရပ်ကို ခိုးဝှက်ပြီး ဆည်းပူးနေတာကို ပညာရပ်ပို့ချတဲ့ ဘုန်းတော်ကြီးက သိသွားပါလေရော။ အဲဒီနောက် ဘုန်းတော်ကြီးက အန်နီ့ကို အပနှင်ခြင်းပညာရပ်ကို လေ့လာခွင့်ပေးခဲ့ရာမှ အန်နီ့ဘဝမှာ ယခင်အတိတ်နဲ့ဆက်စပ်တဲ့ အကြောင်းအရာတွေ တစ်ခုပြီးတစ်ခု ဖြစ်လာပါတော့တယ်။ အင်္ဂလိပ်ကားတွေရဲ့ထုံးစံအတိုင်း ရိုက်ကွင်းရိုက်ကွက် ကောင်းမွန်ရုံသာမက အသံအရည်အသွေးကောင်းကောင်းနဲ့ ရိုက်ကူးထားတာကြောင့် ဇာတ်လမ်းထဲ လိုက်ပါစီးမျော ကြည့်လိုက်ရအောင်ပါ။ Imdb rating (5.2/10) ပဲပေးထားပေမယ့် ကိုယ့်အမြင်အရတော့ အဲဒီထက်ပိုရသင့်တဲ့ ဇာတ်ကားတစ်ကားဖြစ်ပါတယ်",
    "link": "https://www.dropbox.com/s/hwk4x01qwij426i/%5BSPT%5D%20Prey%20for%20the%20Devil%20%282022%29%28720p%29.mp4?dl=1",

"videolink" : "https://www.mediafire.com/file/6ks9hg1u492zorx/%255BSPT%255D_Prey_for_the_Devil_%25282022%2529%25281080p%2529.mp4/file"
  }
]




